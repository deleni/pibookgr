
## Το Chromecast και Chromecast Ultra

Το Google Chromecast είναι μία μικρή συσκευή που συνδέεται σε οποιαδήποτε σύγχρονη τηλεόραση μέσω μιας θύρας HDMI, προσθέτοντας σε αυτή δυνατότητες αναπαραγωγής πολυμέσων από υπηρεσίες όπως το YouTube, το Netflix, το Google Play Movies & TV και το Google Play Music. Αυτό σημαίνει πως βάζοντας αυτή τη συσκευή σε οποιαδήποτε τηλεόραση, μπορεί κάποιος να παίξει βίντεο ή άλλο περιεχόμενο από το λάπτοπ, το κινητό ή το tablet του κατευθείαν εκεί. 

Τα νέα Chromecast είναι στρογγυλά στο σχήμα το οποίο βοηθά στη βελτίωση της ασύρματης σύνδεσης, πολύχρωμα και μικρότερα σε μέγεθος. Συνεχίζουν να έχουν τις ελάχιστα απαραίτητες θύρες σύνδεσης: HDMI και micro USB (για την παροχή ρεύματος) το ένα, στερεοφωνικό jack και micro USB το Chromecast audio. Πλέον, μπορούν να συνδεθούν σε WiFi δίκτυα στα 2,4 GHz και 5 GHz, φέρνοντας με εντυπωσιακά απλό τρόπο τη μαγεία του streaming σε κάθε τηλεόραση και ηχοσύστημα.

Το Chromecast επικοινωνεί με οποιαδήποτε συσκευή έχει browser Chrome (αντίθετα με το AirPlay της Apple, ας πούμε, που λειτουργεί μόνο σε συσκευές της Apple). Το Chromecast για να λειτουργήσει θέλει υπολογιστή (με Windows ή OS X) ή φορητή συσκευή (με Android ή iOS), από όπου γίνεται ο έλεγχος και η επιλογή του περιεχομένου. Στην πρώτη περίπτωση μέσω του Chrome μπορούμε να μεταδώσουμε ότι βλέπουμε στην οθόνη. Στη δεύτερη και εφόσον η εφαρμογή που χρησιμοποιούμε υποστηρίζει τη σχετική λειτουργία (όπως για παράδειγμα το app του YouTube ή του Netflix) με το άγγιγμα του αντίστοιχου εικονιδίου γίνεται η σύνδεση και το Chromecast αναλαμβάνει ρόλο. Σημειώνεται ότι η συσκευή ελέγχου και το Chromecast πρέπει να είναι συνδεδεμένα στο ίδιο τοπικό δίκτυο.

Από τη στιγμή που θα ξεκινήσει το streaming, το Chromecast λειτουργεί αυτόνομα, αναπαράγοντας το περιεχόμενο που έχουμε ζητήσει. Ακόμα και αν κλείσουμε τη συσκευή ή την απομακρύνουμε από το τοπικό δίκτυο, το Chromecast θα συνεχίσει την αναπαραγωγή.

Πλέον, περισσότερες από 350 εφαρμογές για Android και iOS συσκευές υποστηρίζουν τη σχετική λειτουργία μετάδοσης μέσω Chromecast και κοστίζει μόλις 35 δολάρια.

Η Google έχοντας πουλήσει πάνω από 30 εκατομμύρια Chromecast συσκευές. Ανέπτυξε τη τρίτη γενιά Chromecast με την ονομασία Chromecast Ultra. Το Chromecast Ultra είναι, για το κοινό των home cinema, το πλέον ενδιαφέρον από αυτά καθώς αντί μόλις $69 προσφέρει μία άκρως ενδιαφέρουσα οδό για την προβολή περιεχομένου υπερυψηλής ευκρίνειας (εικόνα 4Κ) από ποικιλία πηγών. Αξιοποιεί τις θύρες HDMI 2.0a, μία USB για τροφοδοσία και έτσι διοχετεύει στην οθόνη συμβατών τηλεοράσεων όχι μόνο υλικό video 4K σε έως και 60 καρέ ανά δευτερόλεπτο, αλλά και υλικό με υποστήριξη στην τεχνολογία υψηλών χρωματικών δυναμικών HDR. To Chromecast Ultra, είναι μία από τα ελάχιστες συσκευές που υποστηρίζουν και τα δύο διαφορετικά πρότυπα το σύνηθες HDR10 όσο και το Dolby Vision.

Αρχικά το Ultra θα μπορεί να αντλήσει ταινίες, σειρές και άλλο υλικό από υπηρεσίες όπως οι Netflix, Vudu και YouTube, με περισσότερες να ακολουθούν όταν οι σχετικοί πάροχοι αναβαθμίσουν με κατάλληλο τρόπο τα σχετικά apps. Ακριβώς επειδή το υλικό υπερυψηλής ευκρίνειας έχει συχνά απαιτήσεις σε ταχύτητα διαμεταφοράς δεδομένων που πολλές συνδέσεις Wi-Fi δεν μπορούν να προσφέρουν, το νέο Chromecast φέρει και θύρα Ethernet για ασύρματη δικτύωση. Όπως πάντοτε, η Google προτείνει για τον χειρισμό και αυτού του Chromecast ένα κινητό ή tablet βασισμένο σε Android (ή PC όπου έχει εκγατασταθεί ο Chrome), συσκευές από τις οποίες το Ultra μπορεί επίσης να αντλήσει περιεχόμενο 4Κ.

